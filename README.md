
# Kazinduzi: Urubuga rwo guhanahana ubumenyi ku mico, akaranga n’ururimi rw’Ikirundi

**Kazinduzi** ni urubuga ngurukanabumenyi rwaganewe kwegeranya, gusabikanya no kugwiza ubumenyi ku mico, akaranga k’Abarundi hamwe n’ururimi rw’Ikirundi. Intego yarwo ni kworohereza abantu kuronka ubumenyi ku rurimi rw’Ikirundi, imico, imigenzo n’akaranga mu buryo bworoshe kandi butahuritse, haba ku basanzwe bavuga Ikirundi ndetse n’abaciga. Ruraha kandi akaryo uwo wese yipfuza guterera agacumu k’ubumwe mu kubungabunga ubutunzi n’akanovera k’Ururimi rw’Ikirundi, umwe wese ku bumenyi afise.   

**Kazinduzi ni iki?**

Kazinduzi ni urubuga rusangi aho umuntu wese azi Ikirundi n’imico, imigenzo n’akaranga k’Abarundi ashobora guterera ubumenyi n’amajambo. Kugira duteze imbere ururimi, umwe wese ahamagariwe guterera amajambo n’insiguro yayo mu Kirundi. Uru rubuga rugamije kwubaka kazinduzi iri ku ngurukanabumenyi kandi isangiwe na bose, baba abazi canke abiga ikirundi. 
Uwu mugambi ushingiye kuri izi nkingi nkurunkuru:
**Kwegeranya ubumenyi**:  umuntu wese ashobora guterera amajambo y’Ikirundi n’insiguro yayo.
**Kubungabunga Ikirundi**:  uwuterereye wese kuri Kazinduzi aba afashije ku kubungabunga no gusabikanya iragi twarazwe ari rwo rurimi ruduhuza. 
**Kwunganiranira**: uru rubuga ruremerera abarukoresha gufashanya, basabikanya ubumenyi, no kuryohorera hamwe akanovera k’Ururimi twasigiwe na Sogokuru. 
**Kworohereza abarondezi**: runo rubuga rurorohereza abantu bipfuza kuronka no kumenya amajambo n’insiguro yayo canke imico n’imigenzo ijanye na vyo. 


**Ni gute runo rubuga rufasha abarukoresha ?** 

**Kazinduzi** ni intemere rusangi isangirwa n’abipfuza kwiga ikirundi, kuva ku batanguye kuciga n’abaconse bakivuka. Ni urubuga mpuzangeri rworosha ikiyago c’abato n’abakuru, rukagira uruhara ntangere mu: 
**Kubungabunga ururimi**:  dushoboye kwegeranya amajambo n’insiguro yayo, tuzoba twubatse ikigega mbungabungakirundi na rirya urwo rurimi rwariko rugeramiwe. 
**Kwigisha**:  abanyeshure, abigisha, n’abakunda ururimi bashobora gukoresha runo rubuga nk’isomero aho biga bakanigisha Ikirundi.
**Kwiganzura bishitse**:  Kazinduzi ni urubuga ruje gufasha Abarundi kwiganzura bishitse mu gusangira guteza imbere ivyabo ku rwego rw’igihugu na mpuzamakungu. 

**Ni gute uwuvyipfuza aterera ?**

Uru rubuga rurorohereza uwo wese yipfuza guterera, waba uwusanzwe azi Ikirundi cane canke agerageza. Ng’uku uko bikorwa : 
1.	**Kwugurura konti ku rubuga**:  iyandikishe mu kwandika izina n’agasandugu- baruwa ( imeyile).
2.	**Terara amajambo**:  inyuma yo kwinjira mu rubuga nyezina, urashobora gutangura guterera amajambo y’Ikirundi n’insiguro yayo.
3.	**Kwunganira**: Iyo ubonye insiguro itatanzwe neza, terera musi uzoba ukoze igikorwa ciza cane. 
4.	**Guha amanota insiguro**: bivanye n’insiguro zatanzwe, ushobora kuziha amanota azibereye bigatuma abakoresha Kazinduzi bamenya insiguro iri yo n’iyitari yo. 
5.	**Gutumira abandi**: ushobora gutumira abandi bagenzi mu kubasabikanya urwo rubuga kugira umuryango waguke.


**Ikidari ku baterera**

**Kazinduzi** iraninahaza abaterera batitangiriye itama mu kwagura kazinduzi ku ngurukanabumenyi rusangi. Uwuterera cane kandi aterera ibijanye bishimwa n’umuryango araninahazwa ku rubuga rwacu mu guhabwa amanota: 

**Mu guterera amajambo**: ijambo ryose ushira muri kazinduzi ya Kazinduzi riguha amanota.
**Guterera insiguro**:  Gushiramwo insiguro y’ijambo na vyo biguha amanota.
**Guha amanota ivyatererewe**: Gutora insiguro nziza zibereye navyo bikwongera amanota.
**Gutumira abagenzi**:  utumiye abagenzi navyo igihe binjiye ku rubuga bikwongera amanota

Igikorwa uzokora cose kizoguma kigaragara ubone intererano uriko uratanga mu kwagura umuryango w’Abarundi b’umutima bipfuza kubona imico, akaranga, ndetse n’ururimi rwabo bishwara isi ku nguvu zacu twese. Abazoba bafise amanota menshi bazoguma baninahazwa ku rubuga rwa Kazinduzi. 

---
**Twagiye** 
Wipfuza gutangura guterera, kurikira izi ntambuko:
1.	**Iyandikishe** kuri Kazinduzi Signup Page (https://Kazinduzi.org/register/) wugurure ikonti y’umunyamuryango.
2.	**Tangura guterera**:  Ongeramwo amajambo mashasha n’insiguro yayo canke uhe amanota ayamaze gutangwa. 
3.	**Tumira abagenzi**:  tumira abagenzi baze mu muryango.
---
**Tugumane**
Ukagira akakubakiye canke intererano, ntiwitinye. Twandikire kuri [support@Kazinduzi.org] canke udukurikirane ku mbuga hwaniro zacu aho tuja turashira bishasha.

**Guterera ku muzi w’umugambi**
Igishitsi c’uyu mugambi cugururiwe bose. Ushobora kutwunganira mu guterera, gushikiriza amakenga n’ugusaba umuco. Mushobora guca hano mukaduterera agacumu k’ubumwe (https://github.com/blasius/Kazinduzi_backend_new).
